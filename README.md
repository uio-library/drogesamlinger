# Drogesamlingene ved Universitetet i Oslo

Droge er et råstoff fra plante- og dyreriket som brukes til fremstilling av legemidler. Det omfatter helt eller oppdelt plantemateriale, alger, sopp og lav, og oppbevares som regel i tørket form. Droger har vært brukt i medisinundervisningen helt fra universitetet ble etablert og etter hvert også i undervisning i farmasi og farmakologi.

## Farmakognostisk drogesamling, Farmasøytisk institutt

De fleste som har studert farmasi ved Universitetet i Oslo siden 1931 har vært borti den store drogesamlingen som finnes i 3. etasje i farmasibygget. Denne samlingen ble brukt av foreleserne i farmakognosi for å vise studentene hvordan drogen så ut. Drogesamlingen ble grunnlagt av professor Finn Kolle (1892-1979), professor i farmakognosi ved UiO fra 1930 til 1939. Professor Arnold Nordal fulgte så opp, og samlingen består i dag av mer enn 900 forskjellige krukker med over 400 forskjellige droger fra hele verden. Det er ikke bare materiale fra planter, også droger fra dyr, alger og annet fra naturen som tidligere ble brukt i medisin og farmasi finnes i samlingen.

Filnavn: farmakognosisamlingen
Innhold: 934 innførsler

## Arnold Nordals Burmasamling

Professor i farmakognosi Arnold Nordal (1909-2002) bygde opp en stor samling droger fra Burma. Dette er en forskningssamling, ikke en undervisningssamling. I 1950- og 1960–årene hadde Arnold Nordal oppdrag som FN-ekspert i Burma, hvor han samlet inn kunnskap om burmesiske medisinplanter og vurderte hvilke som var egnet for produksjon i stor skala, slik at Burma kunne bli en råvareprodusent av viktige medisinplanter for eksport.

Filnavn: burmasamlingen.csv
Innhold: 441 innførsler

## Historikk

	in2csv burmasamlingen.xlsx > burmasamlingen.csv
	in2csv farmakognosisamlingen.xlsx > farmakognosisamlingen.csv
